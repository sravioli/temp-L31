# Esercizio del 28/10/21

Letti in input due insiemi di elementi $I_{1}$ e $I_{2}$, di cardinalità
rispettivamente $n$ e $m$, scrivere un algoritmo in grado di:

- individuare gli elementi comuni ai due insiemi;
- unire i due insiemi in un unico insieme;
- calcolare la differenza tra i due insiemi;
- stampare a video tutti i risultati.

Considerare i controlli sui dati di input. Realizzare come prima cosa la
decomposizione funzionale.

Iniziare immediatamente con lo pseudo-codice potrebbe essere controproducente,
dunque analizziamo prima le macro-operazioni.

Come prima cosa è necessario ricevere gli insiemi in input, dunque

```txt linenums="0"
leggere insieme I1
leggere insieme I2
```

Successivamente sono presenti le operazioni sugli insiemi, quindi:

```txt linenums="0"
calcolare I1 ∩ I2
calcolare I1 ∪ I2
calcolare I1 ∖ I2
```

e, infine:

```txt linenums="0"
stampare i risultati
```

Si tratta di una sequenza di azioni. Quelle appena elencate non sono
altro che delle sotto-operazioni dell'operazione principale.

Tralasciando ancora lo pseudo-codice, leggere `leggere insieme [...]` fa
immediatamente pensare a `LeggereDaTastiera()`, ma per fare questo è necessaria
la cardinalità dell'insieme, dopodiché i valori dell'insieme e infine verificare
i vincoli sui dati. Quindi le operazioni distinte da effettuare sono quattro.

Analizzando ora `stampare i risultati`, bisogna stampare gli insiemi Unione,
Intersezione e Differenza, vedremo dopo come.

Per quanto riguarda le operazioni sugli insiemi, il calcolo dell'intersezione è
stato visto precedentemente. Il calcolo dell'unione è molto simile, bisogna prima
inserire tutti gli elementi del primo insieme e poi controllare quali elementi
del primo sono presenti nel secondo e se non è presente, aggiungerlo. Anche la
differenza è simile in quanto si effettua una ricerca.

L'algoritmo va ora risolto per ogni operazione separata, ogni operazione ha
un suo algoritmo separato delle altre.

Ora che son state analizzate brevemente le varie operazioni, possiamo creare
un albero di lavoro:

<!-- markdownlint-disable MD046 -->

=== "Testo"

    ```txt title="Albero di lavoro" linenums="0"
    Operazioni su insiemi
      Leggere insieme I1
        leggere cardinalità n di I1
        verificare i vincoli di n
        leggere i valori di I1
        verificare i vincoli di I1
      Leggere insieme I2
        leggere cardinalità m di I2
        verificare i vincoli di m
        leggere i valori di I2
        verificare i vincoli di I2
      Calcolare intersezione
        ricercare elemento in insieme
      Calcolare unione
        ricercare elemento in insieme
      Calcolare Differenza
        ricercare elemento in insieme
      Stampare i risultati
        stampare l'insieme intersezione
        stampare l'insieme unione
        stampare l'insieme differenza
    ```

=== "Diagramma"

    ```mermaid
    flowchart LR;
      %% main node
      ops(Operazioni su insiemi);

      %%% secondary nodes
      rI1("leggere l'insieme I₁"); rI2("leggere l'insieme I₂");
      cc(calcolare l'insieme);
      pp(stampare i risultati); ppi(stampare l'insieme);

      %%%% tertiary nodes
      rcI1(leggere la cardinalità n); rcI2(leggere la cardinalità m);
      vvn(verificare i vincoli di n); vvm(verificare i vincoli di m);
      rvI1("leggere i valori di I₁"); rvI2("leggere i valori di I₂");
      vvI1("verificare i vincoli di I₁"); vvI2("verificare i vincoli di I₂");

      cint(intersezione); cuni(unione); cdif(differenza);
      pint(intersezione); puni(unione); pdif(differenza);

      %% from main
      ops ---> rI1 & rI2 & cc & pp;

      %%% from secondary
      rI1 --> rcI1 --> vvn;
      rI1 --> rvI1 --> vvI1;

      rI2 --> rcI2 --> vvm;
      rI2 --> rvI2 --> vvI2;

      cc --> cint & cuni & cdif;

      pp ---> ppi --> pint & puni & pdif;
    ```

<!-- markdownlint-enable MD046 -->

## Operazioni sugli insiemi

Rappresenta il problema nella sua interezza.

**INPUT**:
: $I_{1}$ – primo insieme di $n$ elementi, insieme
: $I_{2}$ – secondo insieme di $m$ elementi, insieme
: $n$ – cardinalità di $I_{1}$, con $n \in \N^\ast$
: $m$ – cardinalità di $I_{2}$, con $m \in \N^\ast$

**OUTPUT**:
: `intersezione` – insieme di elementi comuni a $I_{1}$ e $I_{2}$, insieme
: `unione` – insieme di elementi di $I_{1}$ e $I_{2}$ distinti, insieme
: `differenza` – insieme di elementi di $I_{1}$ non comuni a $I_{2}$, insieme

```txt title="Bozza"
leggere insieme I1
leggere insieme I2
calcolare intersezione
calcolare unione
calcolare differenza
stampare risultati
```

Questa è un'idea di come l'algoritmo debba funzionare. Poiché diventi un vero
algoritmo andrebbe scritto in pseudo-codice.

**ALGORITMO**:

La lettura degli insiemi, come le altre operazioni saranno delle funzioni:

```txt title="Operazioni"
n := LeggereCardinalità()
I1 := LeggereInsieme(n)
m := LeggereCardinalità()
I2 := LeggereInsieme(m)

Intersezione := CalcolareIntersezione(I1, n, I2, m)
Unione := CalcolareUnione(I1, n, I2, m)
Differenza := CalcolareDifferenza(I1, n, I2, m)

StampareRisultati(
  Intersezione, cardinalitàIntersezione,
  Differenza, cardinalitàDifferenza,
  Unione, cardinalitàUnione,
)
```

L'algoritmo non si discosta molto dall'albero di lavoro.

### Leggere cardinalità

Poiché la cardinalità degli insiemi è un dato continuamente utilizzato, è
necessario richiederlo in input.

**INPUT**:
: vuoto – non è presente input

**OUTPUT**:
: `cardinalità` – numero di elementi di un insieme, naturale

**ALGORITMO**:

```txt
ESEGUI
  StampareAVideo("Inserire il numero di elementi dell'insieme: ")
  cardinalità := LeggereDaTastiera()
FINCHÉ (cardinalità <= 0)
FINE
```

### Leggere insieme

**INPUT**:
: `cardinalità` – numero di elementi dell'insieme $I$, appartiene a $\N^\ast$

**OUTPUT**:
: $I$ – insieme di elementi, insieme

**ALGORITMO**:

```txt
SE (cardinalità > 0)
  ALLORA leggere i valori di I
  verificare i vincoli di I
  ALTRIMENTI StampareAVideo("Il numero immesso è negativo")
FINE
```

È necessario dare la possibilità di controllare la cardinalità e, finché questa
non sia corretta, l'algoritmo non produce risultato.

Alcune di queste operazioni possono essere riscritte, ad esempio:

```txt
cardinalità := LeggereCardinalità()
I := LeggereValoriInsieme(cardinalità)
```

Per quanto riguarda la verifica dei vincoli, sarebbe meglio che questi vengano
uniti alla lettura dei valori dell'insieme:

```txt
ESEGUI
  I := LeggereValoriInsieme(cardinalità)
  verificato := VerificareVincoli(I)
FINCHÉ (verificato = FALSO)
FINE
```

La precedente soluzione è funzionale, però non risulta essere comoda per
l'utente poiché nel caso in cui anche un singolo valore sia errato, è
necessario reinserire anche gli altri.

<!--
L'algoritmo è corretto ma inutilizzabile per i nostri scopi poiché il valore
della cardinalità degli insiemi viene trattato come un dato di lavoro.
-->

### Calcolare

#### Intersezione

**INPUT**:
: $I_{1}$ – primo insieme di cui effettuare l'intersezione, insieme
: $I_{2}$ – secondo insieme di cui effettuare l'intersezione, insieme
: $n$ – cardinalità di $I_{1}$, appartiene a $\N^\ast$
: $m$ – cardinalità di $I_{2}$, appartiene a $\N^\ast$

**OUTPUT**:
: `intersezione` – insieme risultante dell'intersezione tra $I_{1}$ e $I_{2}$,
insieme

**LAVORO**:
: $p$ – posizione degli elementi di $I_{1}$, appartiene a $\N^\ast$
: $q$ – posizione degli elementi di `intersezione`, appartiene a $\N^\ast$
: `trovato` – indica se un elemento è presente in un insieme, booleano

**ALGORITMO**:

```txt
q := 1
p := 1
MENTRE ( p <= n)
  trovato := RicercaElemento(p-esimo elemento di I1, I2, m)
  SE (trovato = VERO)
    ALLORA q-esimo elemento di intersezione := p-esimo elemento di I1
    q := q + 1
  FINE
  p := p + 1
FINE

>> per rappresentare la fine dell'insieme
>> q-esimo elemento di intersezione := VALORE_FINALE
```

#### Differenza

**INPUT**:
: $I_{1}$ – primo insieme di cui effettuare l'intersezione, insieme
: $I_{2}$ – secondo insieme di cui effettuare l'intersezione, insieme
: $n$ – cardinalità di $I_{1}$, appartiene a $\N^\ast$
: $m$ – cardinalità di $I_{2}$, appartiene a $\N^\ast$

**OUTPUT**:
: `differenza` – insieme risultante dell'intersezione tra $I_{1}$ e $I_{2}$,
insieme

**LAVORO**:
: $p$ – posizione degli elementi di $I_{1}$, appartiene a $\N^\ast$
: $q$ – posizione degli elementi di `differenza`, appartiene a $\N^\ast$
: `trovato` – indica se un elemento è presente in un insieme, booleano

**ALGORITMO**:

```txt
p := 1
q := 1
MENTRE (p <= n)
  trovato := RicercareElemento(p-esimo elemento di I1, I2, m)
  SE (Trovato=FALSO)
    ALLORA q-esimo elemento di differenza := p-esimo elemento di I1
    q := q+1
  FINE
  p := p+1
FINE
```

#### Unione

**INPUT**:
: $I_{1}$ – primo insieme di cui effettuare l'intersezione, insieme
: $I_{2}$ – secondo insieme di cui effettuare l'intersezione, insieme
: $n$ – cardinalità di $I_{1}$, appartiene a $\N^\ast$
: $m$ – cardinalità di $I_{2}$, appartiene a $\N^\ast$

**OUTPUT**:
: `unione` – insieme risultante dell'intersezione tra $I_{1}$ e $I_{2}$,
insieme

**LAVORO**:
: $p$ – posizione degli elementi di $I_{1}$, appartiene a $\N^\ast$
: $q$ – posizione degli elementi di `unione`, appartiene a $\N^\ast$
: `trovato` – indica se un elemento è presente in un insieme, booleano

**ALGORITMO**:

```txt
p := 1
MENTRE (p <= n)
  p-esimo elemento di unione := p-esimo elemento di I1
  p := p+1
FINE

q := 1
MENTRE (q <= m)
  trovato := RicercareElemento(p-esimo elemento di I2, Unione, p - 1)
  SE (trovato = FALSO)
    ALLORA p-esimo elemento di unione := p-esimo elemento di I2
    p := p + 1
  FINE
  q := q + 1
FINE
```

### Stampare risultati

**INPUT**:
: `intersezione` – insieme di elementi comuni a $I_{1}$ e $I_{2}$, insieme
: `differenza` – insieme di elementi di $I_{1}$ non comuni a $I_{2}$, insieme
: `unione` – insieme di elementi di $I_{1}$ e $I_{2}$ distinti, insieme
: `cardinalitàIntersezione` – numero di elementi di `intersezione`, appartiene a $\N^\ast$
: `cardinalitàDifferenza` – numero di elementi di `differenza`, appartiene a $\N^\ast$
: `cardinalitàUnione` – numero di elementi di `unione`, appartiene a $\N^\ast$

**OUTPUT**:
: nullo – non è previsto output

**ALGORITMO**:

```txt title="Algoritmo 1"
p := 1
MENTRE (p < cardinalitàIntersezione)
  StampareAVideo(p-esimo elemento di intersezione)
  p := p + 1
FINE

p := 1
MENTRE (p < cardinalitàDifferenza)
  StampareAVideo(p-esimo elemento di differenza)
  p := p + 1
FINE

p := 1
MENTRE (p < cardinalitàUnione)
  StampareAVideo(p-esimo elemento di unione)
  p := p + 1
FINE
```

Questa soluzione è certamente funzionale ma risulta essere estremamente brutta.
L'alternativa più piacevole è la seguente:

```txt title="Algoritmo 2"
StampareInsieme(Intersezione, cardinalitàIntersezione)
StampareInsieme(Differenza, cardinalitàDifferenza)
StampareInsieme(Unione, cardinalitàUnione)
```

In questo modo introduciamo una nuova funzione, `StampareInsieme()`, la quale
va specificata con le appropriate liste di input, output, etc. Quindi:

**INPUT**:
: $I$ – insieme di elementi da stampare, insieme
: `cardinalità` – numero di elementi dell'insieme da stampare, appartiene a $\N^\ast$

**OUTPUT**:
: nullo – non è previsto output

**LAVORO**:
: $p$ – posizione degli elementi dell'insieme $I$, appartiene a $\N^\ast$

**ALGORITMO**:

```txt
p := 1
MENTRE (p < cardinalità)
  StampareAVideo(p-esimo elemento di I)
  p := p + 1
FINE
```

In questo modo, anziché avere tre cicli `MENTRE` diversi, utilizziamo una
funzione, che risulta essere una soluzione più elegante.

### Calcolo della cardinalità

Per ovviare al problema di chiedere continuamente come dato di input la
cardinalità di ogni insieme, sarebbe possibile calcolarla.

**INPUT**:
: $I$ – insieme di elementi di cui calcolare la cardinalità, insieme

**OUTPUT**:
: $C$ – cardinalità dell'insieme $I$, appartiene a $\N^\ast$

**ALGORITMO**:

```txt
p := 1
MENTRE (p-esimo elemento di I != VALORE_FINALE)
  p := p + 1
FINE
C := p - 1
```

Ma cos'è `VALORE_FINALE`? Si tratta di un elemento di controllo che non
contribuisce ad aumentare la cardinalità dell'insieme ma permette all'algoritmo
di terminare. Un insieme potrebbe dunque essere il seguente:

```txt linenums="0"
I = {1, 3, 7, 9 VALORE_FINALE}
```

In questo modo è possibile calcolare la cardinalità di un insieme, avendo la
certezza di fermare l'iterazione al momento corretto.

È importante notare che, se la cardinalità viene utilizzata molte volte, risulta
più efficiente[^1] o conservare il valore della stessa o chiederla in input.

[^1]: Più efficiente dal punto di vista computazionale.
